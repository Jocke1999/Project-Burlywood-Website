<!DOCTYPE html>
<html lang="sv-SE">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Malmö Året Om</title>
    <link rel="stylesheet" href="artikel_malmoaretom.css">
    <link rel="shortcut icon" type="image/svg" href="./Bilder/Logotyper/faveicon.svg" />
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Jost:ital,wght@0,400;0,600;1,400&display=swap"
        rel="stylesheet">
</head>

<body>
    <script src="script.js" defer></script>
    <div id="background-image">
        <a href="./index.html"><img id="logo" src="./Bilder/Logotyper/loggautantext.png" alt="logo"></a>

        <nav class="main-menu">
            <a class="toggle-button">
                <span class="bar"></span>
                <span class="bar"></span>
                <span class="bar"></span>
            </a>
            <nav class="nav-menu">
                <div class="nav-item">
                    <a href="./studier.html">Studier</a>
                    <nav id="studier" class="sub-menu">
                        <a href="./dator.html">Dator</a>
                        <a href="./adobe.html">Adobe</a>
                        <a href="./universitetschecklistan.html">Checklista</a>
                    </nav>
                </div>

                <div class="nav-item">
                    <a href="./planbok.html">Plånbok</a>
                    <nav id="planbok" class="sub-menu">
                        <a href="./secondhand.html">Second Hand</a>
                        <a href="./studentbudget.html">Budget</a>
                    </nav>
                </div>

                <div class="nav-item">
                    <a href="./halsa.html">Hälsa</a>
                    <nav class="sub-menu">
                        <a href="./wildswimming.html">Wild Swimming</a>
                        <a href="./risotto.html">Recept - Risotto</a>
                        <a href="./malmoaretom.html">Malmö Året Om</a>
                    </nav>
                </div>

                <div id="special" class="nav-item">
                    <a href="./umgange.html">Umgänge</a>
                </div>
            </nav>
        </nav>
        <div class="banner">
            <h1>Malmö Året Om</h1>

        </div>
    </div>

    <main>

        <div class="container">
            <h2>En puls 365 dagar om året</h2>
            <p>2021.11.10</p>

            <div class="content">
                <p> Vi alla kan antagligen hålla med om att det inte finns många bekymmer på sommaren. Vattnet är
                    varmt, solen värmer ens kinder rosiga, hundarna springer fritt på Ribersborg, baristorna langar
                    cappuccinos på uteserveringar och bara ben blir brunbrända. Det spelar ingen som helst roll om
                    du bor i Stockholm, Göteborg eller Malmö, storstäderna andas liv och du känner dig full utav
                    det. Sen kommer hösten… Löven färgas sakta gula för att slutligen nå den orangea brytpunkten och
                    fylla marken av ett prasslande hav. Dagarna blir mörkare och den gråa luften känns som en hårfin
                    blandning av avgaser och fukt. <br><br>
                    November rullar in och från sovrumsfönstret kan vi inte se ifall det är morgon eller kväll, det
                    enda som visar sig är det stora pilträdet som dansar i vinden och hälsar att det är dags för den
                    varma ullkappan. Så traskar jag ut men när jag svänger runt hörnet ser jag inte alls grått. Jag
                    ser hur männen plockar upp sina frukter i färgernas hela palett, hur de pratar på något språk
                    jag inte förstår men hur de utbyter leenden som är en världslig kommunikationsväg. Jag ler
                    tillbaka och får smaka på en mango. Den är gul som den frånvarande solen och smakar som
                    sommarens härligaste dag, men det är inte sommar. Det är nu och nu smakar underbart. Jag går
                    vidare och blir nästan omkullknuffad av en cyklist som ropar förlåt och trampar på framåt i
                    motvind. Upp mot himlen kan man tyda en glimta av ljus som försöker nå sig igenom en spricka av
                    täta moln. Jag fortsätter gå mot Universitetet och ser hur mitt favoritkafé på hörnet vid
                    st:knut redan är fyllt med folk. Några kommer ut ur den smala dörren med en pappersmugg medan
                    andra sitter med barnvagnar och mössor, sippar på morgonkoppen och häftigt konverserar. <br><br>
                    Närmare skolan börjar jag tyda en doft av hav och bestämmer mig för att ta omvägen ner till
                    vattnet. Det rullar in ett lugn när jag närmar mig hamnen och jag möter en dam med morgonrock
                    som jag oplanerat hamnar bakom. Väl nere vid vattnet bryter vågorna hårt mot stenarna och den annars
                    tydliga bryggan är vattenfylld men stegen sticker ståtligt glänsande upp över ytan. Damen för
                    ner morgonrocken för kroppen och den mörkblåa baddräkten matchar havets nyans, hon går med
                    bestämda steg ner mot stegen för att ta några simtag i det säkert 10 gradiga vattnet. Hela hon
                    skiner upp som den starkaste av alla solar och när jag tittar bortåt mot de andra bryggorna så
                    ser jag fler kroppar hoppa i, längst bort simmar även en Australien Shepard efter sin husse. Att
                    bara bada på sommaren, är det bara något mänskligt påhitt? <br><br>
                    Vintern vilar över staden och små vita tussar faller ner från himlen, prickar näsan och smälter
                    så fort de når marken. Dr martens stövlarna är på och raggsockorna sticker upp, glipan mellan
                    jeanskanten och sockorna har blivit röd och kylan nästan blåser in till skelettet. Möllans
                    uteserveringar är fulla. Fulla av människor omslutna i filtar, omringad av värmelampor och med
                    händerna hårt knutna runt en flaska kall IPA. Ett gäng ropar in en tjej från gatan och hennes
                    Collie, värmen i hennes leende när hon ser gänget värmer mina frusna anklar och får även mina
                    mungipor att dras uppåt. Servitören kommer ut balanserandes med en rund bricka, fylld med
                    bubblande öl från tappen, han ropar ett nummer och kompisgänget vinkar samtidigt som dom verkar
                    beställa in en till öl till vännen med hunden. Hunden blir serverad vatten och lägger sig på en
                    filt bredvid. <br><br> </p>

                <div id="picture">
                    <img src="./Bilder/Webbplatsen/Fyrkantiga bilder/marknad (1).jpg" alt="Marknad" />
                    <img src="./Bilder/Webbplatsen/Fyrkantiga bilder/Vatten (1).jpg" alt="Kanal" />
                    <img src="./Bilder/Webbplatsen/Fyrkantiga bilder/fika2.jpg" alt="Fika">
                </div>

                <p> Staden fortsätter att pulsera med levande uteserveringar, ett gratis hav, bitande vindar,
                    ångande tekoppar och ett färgglatt frukttorg.
                    Våren kommer och vid husgrunder spricker vårblommorna ut och folk rör sig i precis samma takt
                    som tidigare månader. Mitt favorit falafelställe säljer samma falafel, mitt favoritkafé serverar
                    samma kaffe, cyklisterna cyklar lika fort, möllevångstorget har lika stort utbud på grönt,
                    uteserveringarna är fortfarande långt ifrån tomma, havet gungar fortfarande i samma takt och
                    pilträdet utanför mitt fönster dansar fortfarande i vinden. <br><br>
                    Så när vintermörkret knackar på och känslorna blir överflödiga ställer jag mig frågan “hur
                    kommer det sig att vi lever upp mer på sommaren när allting är sig precis likt året om?” Och om
                    jag känner efter och tänker på allt det fina så känns lyckan bara ännu mera påtaglig. Som om
                    allting blir mysigare och starkare när vintern vilar över staden och höstens löv prasslar ner på
                    gågatorna. Som om människors fotsteg blir mer närvarande och drinkarna under värmelampan blir
                    godare. Som om havets kyla fyller kroppen med endorfiner och luften blir friskare och klarare.
                    Som om de mörka dagarna blir en möjlighet för värmeljus att få plats i hemmet och kvällarna en
                    plats för middagar med rödvinspasta och burrata. Som om hela denna idé om att livet går ner på
                    halvfart under vinterhalvåret och att vi, precis som brunbjörnarna kryper in i vårt egna lilla
                    krypin av dvala bara för att överleva vintern, är någon någon sa för länge sedan och bara lät
                    spridas vidare till en verklighet. Men det är inte verkligt, för vi ska inte minska på vår
                    energi som björnarna så att vårt fettlager klarar sig vintern ut, vi ska bada, som den där damen
                    nere vid havet, till oss mer brunt fett som i sin tur ger oss en bättre blodcirkulation och
                    omvandlar energin till värme. Det är så vi håller oss levande, friskare och gladare. <br><br>
                    Det är med alla dessa kontraster vi fortsätter att leva, precis som Malmö. Malmö som har ett så
                    stort pulserande hjärta oavsett årstid och väder. Livet som inte stannar för någon, varför
                    skulle vi stanna för livet? Så vad du än gör nu, vilken årstid du än befinner dig i. Öppna
                    fönstret eller gå ut i den friska luften, ta ett djupt andetag in genom näsan och låt luften få
                    fylla dig hela vägen ner till magen, luften som fyller dig med liv.
                </p>
            </div>
        </div>

        <div class="information">
            <img src="./Bilder/Om_Oss/clara-portratt.jpg" alt="Clara">
            <p>Författare: Clara Eneqvist</p>
            <p>Foto: Clara Eneqvist</p>
        </div>
    </main>

    <footer>
        <div id="om-oss">
            <h3> Personerna bakom MSTUD</h3>
            <p> Vilka är vi? Vad gör vi och hur kom vi in på skapandet av MSTUD 2 MSTUD?</p>
            <a href="./om-oss.html">Om Oss</a>
        </div>

        <div class="bottom">
            <p>MSTUD 2 MSTUD</p>
        </div>
    </footer>
</body>